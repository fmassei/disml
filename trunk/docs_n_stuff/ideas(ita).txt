idee:
Un linguaggio di markup ideale deve:
1- essere abbastanza strutturato da permettere l'organizzazione logica della
    maggior parte dei concetti e dei costrutti mentali umani (come ad esempio
    oggetti, attributi, gerarchie, strutture ricorsive, etc.)
2- esprimere queste strutture nel modo in cui sia più efficiente per una
    macchina comprenderle, e al contempo nel linguaggio più naturale possibile
    per un uomo.
3- eliminare, per le applicazioni che leggono e scrivono in tale linguaggio,
    sia i vincoli che impongono work-around o forzature, sia eccessivo "lavoro"
    per effettuare operazioni basilari.

come il DISML si pone in questo schema:
1- esistono due principali strutture che in DISML sono intrinseche del
    lingauggio: coppie chiave-valore e oggetti. Gli oggetti sono organizzati
    secondo una struttura gerarchica, mentre le coppie chiave-valore sono
    relative ad un oggetto. In un gergo informatico, un file DISML è
    assimilabile ad un albero che ha oggetti sui nodi e coppie chiave-valore
    sulle foglie.
2- un file DISML è così facile e con così poche regole che è immediato sia per
    un uomo scriverle che per una macchina fare parsing. Sicuramente qualcuno
    già utilizza strutture molto simili.
3- il DISML è molto "libero": ci sono pochissime regole per avere un documento
    validabile. Al contempo ci sono rigide regole per la strutturazione del
    software dei parser: questo facilita per le applicazioni la possibilità
    di scegliere tra vari livelli di astrazione, a seconda del grado di
    "leggerezza" e di "funzionalità" che si vogliono ottenere.

Struttura software
Per mantenere il massimo delle funzionalità e il minimo delle risorse
necessarie ad un corretto utilizzo del formato, i seguenti livelli software(1)
sono definiti. 
- livello 0: Funzionalità necessarie e indispensabili, definiscono il minimo
    per leggere o scrivere un documento DISML.
- livello 1: Funzionalità di estensione relative a set di caratteri, codifica,
    conversioni di tipo dei valori, etc.
- livello 2: Funzionalità di conversione in altri formati, validazione, utilità.
Ogni parser conforme ad i livelli 1 e 2, deve dare la possibilità per gli
utilizzatori del parser stesso di includere (e/o effettuare linking, per i
linguaggi compilati) e/o di utilizzare solo funzioni di livello 0 e 1
rispettivamente.
(1) per "livello software" si intende qualsiasi oggetto o modulo software che
implementa determinate funzionalità, e che può essere incluso nell'applicazione
o libreria finale senza la necessità di includere livelli superiori.

Codifica caratteri
Non è specificata alcuna codifica carattere, con la unica seguente eccezione:
- I caratteri definiti nello header, tra cui carattere di indentazione, 
    carattere di escape e carattere di commento, devono essere contenuti nel
    set ASCII a 7-bit.
- Nel caso fosse presente un BOM prima dello header, un parser di livello 0
    deve scartarlo e procedere senza errori.

Header
Ogni file DISML inizia con un header così formato:

<magic string><indent character>[<escape character>[<comment character]]<fine riga>

- magic string:
    per la versione attuale è definito come "DISML"
- indent character:
    definisce il carattere di indentazione. Solitamente è definito come spazio
    o tabulazione, ma può assumere qualsiasi valore.
- escape character:
    carattere di escape. Se presente, definisce quale carattere è preposto
    allo escaping di fine riga o quotation mark (vedi dopo). In caso non fosse
    presente il valore di default è lo slash "\".
- comment character:
    carattere di inizio commento. Se presente, definisce il carattere preposto
    a definire l'inizio di un commento. In caso non fosse definito il valore
    di default è '#'.
- il "fine riga" può essere definito come CR, CR/LF o LF. Tale sequenza deve
    essere la stessa per ogni fine riga presente nel file.

Dei tipici header possono quindi essere (sequenza di fine riga esclusa):

"DISML "
"DISML   \#"
"DISMLabc"

Elementi
Un elemento DISML può essere o un oggetto o una coppia chiave-valore. Ogni
elemento è definito su una singola riga, ed è preceduto dalla sua indentazione,
ovvero un numero di caratteri di indentazione pari al proprio livello
gerarchico.
<identation><object | kv-pair>

Indentazione
Un numero di caratteri di intendazione pari al livello gerarchico dell'elemento
che segue. Se due elementi hanno lo stesso livello di intendazione sono
considerati fratelli, altrimenti padre e figlio:

 padre
  figlio
  figlio
   nipote

 fratello
 fratello

è considerato errore avere più di un livello di indentazione di differenza
tra padre e figlio.

 oggetto
   errore="troppo indentato!"
  figlio="corretto"

Oggetti
un oggetto è così definito
<object name>

Coppie chiave valore
<key name>=["]<value>["]
i doppi apici possono o no essere presenti.

